32

———.

corruptis. defuisse cognoscimus illi oratori iustum modum quo
se contineret, ne ardore animo· impulsus22) fines sanae puraeque
eloquentiae transgrederetur. unde accidit, ut res non satis
diligenter disponeret, ut uerbis uteretur minus aptis ad dignitatem
fori, ut uociferaretur magis quam ut demonstraret quae uellet.
obseruandum est praeterea Quintilianum iu enumeratione 61666-
sura oratorum Romani sermonis hunc primum non solum laudare,
sed uituperare etiam. ea enim re significari putauerim illmn non
aliter sensisse de eo quam Tacitum.

Verum enimuero his indiciis adducti non ec procedere debe-
mus, ut opinemur totum Seueri genus dicendi corruptum fuisse.
immo uero maxima exparte 1116 sanus fuit. quod primum apparet
ex Senecae Controu l ΙΙΙ praef ξ 2, ubi de illius facundia haec
exstant: oratio erat ualens, culta, ingentibus plena sententiis:
nemo minus passus est aliquid in actione sua otiosi esse: nulla
pars erat quae non sua uirtute staret, nibil in quo auditor sine
damno aliud ageret, omnia intenta, aliquo petentia: nemo magis
in sua potestate habuit audientium adfectus. — cumbis cf ξ 7.
deinceps uir uidetur fuisse rectissimo de arte sua iudicio in-
structus propterea, quia de scholis declamatoriis arbitratus est
diuerso ab aequalibus modo. locum, qui legitur in Controu Ill
ξ 12-14 praefatione, iam attuli p 2¹0 in adnotatione 15. 111 enim
totam declamatorum disciplinam inanem et inutilem dixisse tra·
ditur: in qua re ei adsentiri nos certe debemus. ibidem
refertur, quomodo GestiumPium non modo in ipsa eius schola
luserit, sed etiamad praetorem adduxerit iurare coacturus (iice-
ronem disertiorem fuisse quam ipsum. 2³) denique oratoribus qui

²²) Of XI l, 57: mihi illud Cassii Seueri non mediocriter displicet: di
boni, uiuo, et quo me uiuere iuuet. Asprenatem reum uideo.
de causa quae fuit insigniter memorabilis 61 Th Fromentuml d p 12? sq.
Vl 3, 27: ex ridiculi generibus Fabius Seueri dicit id esse quod est aspe-
rum. Xll 10, 11 eius acerbitatem commemorat. ’

²³) Dixerit quispiam non multum tribuendum esse iudicio Senecae,
propteroa quod multa quae cum laude adfert ex declamationibus nobis futilia
esse uideantur: unde intellegi uel ipsum illum fnisse inter corruptos. at
cauendum est, ne nostro sensu in hac re nimium confidamus. nam permulta
ueteribus in re rhetorica eximie placebant quae nobis mirum quantum sor·
dent. satius erit quaerere quid Seneca de Cicerone deque oratoribus qni post
hunc fuerunt indicauerit. quodsi Controu lpraef ξ 6 sq legimus scripta
baec: quidquid Romana facundia habet quod insolenti Graeciae aut opponat

 

